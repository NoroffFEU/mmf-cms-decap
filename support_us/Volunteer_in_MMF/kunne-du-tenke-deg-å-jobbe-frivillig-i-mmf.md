---
title: Kunne du tenke deg å jobbe frivillig i MMF?
---
Kunne du tenke deg å være med på å gjøre en forskjell for gatebarn i ett av verdens fattigste land? Vi søker personer som ønsker å jobbe frivillig for oss på Madagaskar.

Hovedsakelig søker vi deg som har interesse for eller utdanning innen musikk. Vi ser at elevene har stort utbytte av undervisning fra profesjonelle musikere. Foreløpig finnes det ikke et profesjonelt symfoniorkester på Madagaskar, og vi er derfor avhengige av å hente inn lærerkrefter utenfra. Vi håper i løpet av 2024 å få volontører for kortere eller lengre perioder, spesielt innen bratsj, cello, tverrfløyte og klarinett, eventuelt en dirigent.

Ellers har vi alltid behov for personer med talent for praktisk arbeid som vedlikehold, snekring, kunstnere, lærere innen kunst og håndverk, helsepersonell, fotografer, m.m.

Vi er også åpne for andre arbeidsgrupper og talenter, så ta kontakt, så ser vi om MMF er det rette for deg! Hvis du er nysgjerrig og tenker at dette kunne være spennende, fyll ut skjemaet nedenfor, så tar vi kontakt med deg.
