---
title: Støtt oss
---
Hva går støtten til? 



Midlene som kommer inn går til å dekke alt av mat, klær, skolegang, utstyr, helsehjelp, medisiner og tannlege til barna, samt drift av musikkskolen og lønninger til våre ansatte. Barnas familier er også inkludert i matprogrammet og får utlevert mat og hygieneartikler månedlig. Vi jobber stadig med å forbedre bosituasjonen til barna, og bruker mye av overskuddet vi har til å reparere hus og hjem. Takket være din gave, kan vi sammen hjelpe flere gatebarn på Madagaskar ut av fattigdom.

Måter å støtte MMF sitt arbeid på:

Bli fast giver (MMF Fadder):  Faste givere gir oss økonomisk trygghet og forutsigbarhet. Som MMF fadder vil du bli fadder for hele prosjektet, og ikke bare for et enkelt barn. Dette gjør vi for å fordele midlene rettferdig mellom barna, samtidig som vi ønsker å ha mulighet til å hjelpe de som trenger det mest. Du velger selv hvor mye du vil gi i måneden og støtten kan stoppes når som helst. Det er også mulig å endre beløpet underveis. 

Gi et enkelt beløp: Du velger selv hvor mye du ønsker å støtte med. 

Vipps til 784870 eller overfør til kontonummer:  3260.13.19038

Takk for din støtte! 

Start en innsamling:  I løpet av de siste årene har vi vært heldig og hatt mange entusiastiske privatpersoner som har samlet inn i forbindelse med bursdager og andre eventer. Vi har også hatt flere som har stått for innsamling av utstyr til både barna og instrumenter til musikkskolen. Ta gjerne kontakt med oss dersom du ønsker eller vurderer å starte en innsamling eller spleis for å støtte arbeidet vårt. 

Kunne du tenke deg å jobbe frivillig i MMF?

Kunne du tenke deg å være med å gjøre en forskjell for gatebarn i et av verdens fattigste land? Vi søker etter personer som ønsker å jobbe frivillig for oss, på Madagaskar. 

Hovedsakelig søker vi deg som har en interesse for, eller utdanning innen musikk. Vi ser at elevene har stort utbytte av å få undervisning av profesjonelle musikere. Foreløpig finnes det ikke et profesjonelt symfoniorkester på Madagaskar, og vi er derfor avhengige av å hente inn lærerkrefter utenfra. Vi håper i løpet av 2024 å få volontører i kortere eller lengre perioder, da særlig på bratsj, cello, tverrfløyte og klarinett, evt. en dirigent.

Ellers har vi alltid behov for folk med talent for praktisk arbeid som vedlikehold, snekring, kunstnere, lærere innen kunst og håndverk, helsepersonell, fotografer mm. 

Vi er også åpne for andre arbeidsgrupper og talenter, ta kontakt så ser vi om MMF er det rette for deg!

Dersom du er nysgjerrig og tenker at dette kunne være spennende; fyll ut skjemaet nedenfor så tar vi kontakt med deg.
