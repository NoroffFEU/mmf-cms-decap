---
title: "Ernæring "
---
Selv om Madagaskar er kjent for sitt frodige klima, har landet vært rammet av naturkatastrofer og den verste tørken på flere tiår, som følger av klimaendringer.  Dette har medført at avlinger blir ødelagt, og de opplever sultkatastrofer og hungersnød. Foreldre har ikke nok penger til å skaffe nok mat og rent vann til sine egne barn. Når familier ikke har mat å gi til barna sine, blir det å sende barna ut på gaten for å tigge, eneste mulighet til overlevelse. Barna som bor på gata bruker mye tid og krefter på å lete etter matrester, og må ofte ty til andres søppel. 



Flertallet av barna vi tar inn som elever er underernærte. Noen er så alvorlig underernærte at de trenger tett oppfølging og medisinsk behandling. En viktig del av MMF sitt arbeid er å sørge for at barna og deres familier har tilgang på riktig og næringsrik mat, samt rent drikkevann. Barna får servert mat hos oss i våre lokaler hver dag etter skolen, i tillegg støtter vi barna og deres familier etter individuelle behov. 





Med riktig og næringsrik mat vil barnas immunforsvar styrkes, og de vil ha et sterkere utgangspunkt i møte med sykdom. Det vil også hjelpe dem til riktig utvikling, og også gi dem mer overskudd til lek og læring.
